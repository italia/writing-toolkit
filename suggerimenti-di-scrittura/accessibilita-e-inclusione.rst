Accessibilità e inclusione
==========================


Captcha
-------

Prevedi dei controlli di verifica antispam (captcha) che non siano basati solo su immagini, audio o distinzione di colori.

|

Colore del carattere
--------------------

Verifica la leggibilità di tutti i tuoi contenuti, assicurandoti che ci sia un contrasto adeguato tra il colore del testo e quello dello sfondo.

|

Dimensione del carattere
------------------------

Evita di proporre contenuti o interfacce che utilizzino caratteri troppo piccoli e quindi poco visibili o leggibili.

Per la scelta e le dimensioni del carattere, consulta `il kit per la User interface di Designers Italia <https://designers.italia.it/kit/ui-kit/>`__.

|

Disabilità
----------

Assicurati che i tuoi contenuti siano egualmente fruibili da tutti (anche da chi ha problemi motori, di parola, di vista, di età… o di timidezza!)

.. admonition:: use

   Per contattarci:
   
   tel. `+39 06 12345678 <tel:+390612345678>`_

   email. esempio@comuneroma.it

.. admonition:: use-not

   Centralino:

   06 12345678

Parla di “persone con disabilità”, evita invece formule come “diversamente abile, disabile, handicappato” (`approfondisci <http://invisibili.corriere.it/2012/04/05/invalido-a-chi-disabilita-le-parole-corrette/>`__) o “persone che soffrono di una disabilità”.

Vedi anche `email <come-strutturare-il-contenuto.html#email>`_ e `Numeri di telefono <come-strutturare-il-contenuto.html#numeri-di-telefono>`_.

|

Femminile
---------

Declina i termini al femminile quando la persona che ricopre l’incarico è donna, tranne quando i termini sono adatti sia al maschile che al femminile (es. presidente):

.. admonition:: use

   *La ministra*

   *La sindaca*
   
   *La architetta*
   
   *La giudice*
   
   *La ambasciatrice*
   
   *La presidente*
   
   *La dirigente*
   
   |

Formattazione del testo
-----------------------
Il corsivo e il grassetto aggiungono significato al contenuto ma occorre tenere presente che possono essere interpretati in modo non corretto dai lettori di schermo e verificare di aver utilizzato HTML semantico (<em>, <strong>).

Vedi anche `Corsivo <regole-di-formattazione.html#corsivo>`_ e `Grassetto <regole-di-formattazione.html#grassetto>`_.

Anche nella creazione di elenchi occorre garantire che gli screen reader siano in grado di interpretare correttamente le liste utilizzando i tag HTML idonei. Va, invece, sempre evitato di creare un allineamento forzato utilizzando vari espedienti degli editor di testo (ad esempio usando le spaziature multiple, i tab, gli “a capo” o l’inserimento di numeri o simboli) che visivamente sembrerebbero realizzare un risultato analogo.

Vedi anche `Come strutturare il contenuto <come-strutturare-il-contenuto.html#Elenchi puntati e numerati>`_.

Evitare di inserire paragrafi vuoti (creati con il tasto "invio") per distanziare le righe del testo: utilizzare invece le impostazioni della spaziatura dei paragrafi. 

|

Gergo / linguaggio tecnico
--------------------------

Usa termini tecnici solo quando sei certo che il pubblico a cui ti rivolgi sia in grado di capirne il significato. In alternativa preferisci dei sinonimi; se non è possibile spiega il significato del termine in modo chiaro e conciso.

|

Identità culturale
------------------

Usa i termini più appropriati per distinguere correttamente tra persone richiedenti asilo politico, rifugiati, migranti irregolari (`approfondisci <https://www.cartadiroma.org/cosa-e-la-carta-di-roma/glossario/>`__). Evita ogni forma di generalizzazione legata a origine, etnia, religione e cultura.

.. admonition:: use

   *Nella notte sono sbarcate circa 30 persone.*

.. admonition:: use-not

   *Nella notte sono sbarcati circa 30 clandestini.*

|

Infografiche
------------

Sono molto utilizzate per la loro caratteristica di trasmettere informazioni in modo visivo e sintentico, ma possono risultare non accessibili. Occorre renderle:
- leggibili dagli screen reader con l'interimento di testo che racconti agli utenti ciò che non possono ricavare dagli elementi visivi;
- facili da leggere a chi ha difficoltà visive (come ad es. il daltonismo e l'ipovisione) scegliendo font, contrasto e colori idonei;
- facili da capire anche alle persone con disabilità cognitive. 

|

Linguaggio inclusivo
--------------------

Usa sempre un linguaggio inclusivo orientato verso le persone, a prescindere dal genere, l’orientamento sessuale, la nazionalità o le origini, la religione o altre caratteristiche fisiche o psicologiche.

Quando crei contenuti (per es. immagini o testi) che riguardano le persone, evita di banalizzare la complessità e non usare stereotipi. Quando fornisci degli esempi a un testo, evita di preferire un genere a un altro.

.. admonition:: use-not

   *Il presidente di Acme, Mario Rossi...* (il presidente di una società non è sempre solo un uomo)

Vedi anche `Identità culturale <#identità-culturale>`__.

|

Pulsanti di navigazione
-----------------------

Ogni pulsante dovrebbe basarsi sempre su combinazioni di forme, colori e testo. In ogni caso l’interfaccia non può mai basarsi solo su immagini o, peggio ancora, colori o audio. Nel testo dei pulsanti, assicurati che sia spiegata bene l’azione che l’utente compie con un clic:

.. admonition:: use

   *Conferma i tuoi dati*

.. admonition:: use-not

   *Clicca qui*

Per approfondire: `Disegnare un’interfaccia accessibile <https://github.com/UKHomeOffice/posters/blob/master/accessibility/dos-donts/posters_it/accessibility-posters-set_it.pdf>`_ (pdf su GitHub, 586 kb)

|

Testo alternativo / Alt text
----------------------------

Il testo alternativo (contenuto nell’attributo “alt” dell’html) serve a descrivere il contenuto di immagini e video: è fondamentale per l’accessibilità, e dovresti scriverlo tenendo questo in considerazione. Il testo dovrebbe essere:

-  breve e pertinente;

-  descrittivo del contenuto, non troppo generico;

-  coerente con le parole chiave del testo.

|

Traduzioni
----------

Considera sempre se sia necessario tradurre un testo in altre lingue (per esempio, nel caso di contenuti legati alle cure sanitarie, alla richiesta di un permesso di soggiorno, alle emergenze è opportuno prevedere almeno una versione in inglese del contenuto).

Puoi usare traduttori automatici, ma:

-  verifica la correttezza e l’accuratezza della traduzione;

-  specifica che si tratta di una traduzione automatica;

-  assicurati che il testo sia comprensibile anche se non è tradotto tutto il contesto in cui è pubblicato.

Quando pubblichi un contenuto in un’altra lingua, assicurati di tradurre anche i tag e i metadati. 

