Anglicismi e forestierismi
==========================
Per inglesismi e forestierismi intendiamo prestiti terminologici provenienti da altre lingue (come l’inglese o altri idiomi). Alcuni domini della conoscenza sono
caratterizzati da un lessico particolare nel quale possono essere presenti termini tecnico/specialistici declinati in lingue diverse dall’italiano: è il caso dei
cosiddetti linguaggi settoriali, come ad esempio la cucina, la moda, lo sport oltre che gli ormai diffusissimi linguaggi settoriali del **digitale** e
dell’**informatica** di base. 

Secondo i dati dell'Organizzazione per la cooperazione e lo sviluppo economico (Ocse), in particolare il “Programme for the International Assessment of Adult
Competencies” (PIIAC), il 27,9% degli italiani fra i 16 e i 65 anni possono essere considerati degli analfabeti funzionali, ovvero privi delle competenze di base
necessarie alla comprensione di un testo.

Buone pratiche
--------------

Per migliorare l’inclusività, la facilità di comprensione e la qualità complessiva dei contenuti ti suggeriamo di tenere presenti poche e semplici regole redazionali:

- prediligi vocaboli in lingua italiana;
- traduci anglicismi e forestierismi in lingua italiana; 
- nel caso sia necessario usare un anglicismo o un forestierismo - per esempio in relazione a un linguaggio settoriale - disambigua il relativo significato in lingua italiana; 
- evita in ogni caso di italianizzare un prestito linguistico, ovvero di utilizzare termini come "backuppare", “onboardare” o altri. 

.. admonition:: use

   *Per dare dei riferimenti all'utente usa i breadcrumb (etichette di navigazione).*

|

.. admonition:: use-not

   *...puoi downloadare il modulo di iscrizione.*
