M
=

meeting
     Preferisci l’uso di termini italiani: “riunione”, “incontro”.

     |

Mercato elettronico della PA, MEPA
     La piattaforma di Consip va scritta con l'iniziale maiuscola. L'acronimo "MEPA" è scritto tutto maiuscolo.

     |

ministero
     L'iniziale è di norma maiuscola, minuscola se usato in modo generico. Usa il maiuscolo anche per l'iniziale della prima parola che individua l'ambito di competenza, questo consente di articolare un elenco, formato da più definizioni, distinguendo dove finisce una e comincia l'altra, agevolando la lettura dei testi:
     
.. admonition:: use

        *I ministeri, nell'ordinamento italiano, rappresentano...*

     *I Ministeri dell'Ambiente e della tutela del territorio e del mare, del Lavoro e delle politiche sociali e delle Infrastrutture e della mobilità...*

     *L'incontro si è svolto presso il Ministero della Difesa nella giornata di ieri.*

   
     |

ministro
     L’iniziale è minuscola, quando si tratta della carica in generale oppure se accompagna il nome proprio, maiuscolo solo quando sostituisce il nome proprio.

     .. admonition:: use

        *Il ministro per lo Sviluppo economico Nome Cognome ha annunciato...*

        *Scrivi al Ministro*

     Si declina al femminile (*la ministra*).

     |

mission 
     Si tratta di un termine tecnico di marketing. Preferisci termini alternativi (es. “valori”, “scopi”, “obiettivi”) a seconda dei contesti.

   |

more (nelle more di)
     Evita l'uso dell'espressione *nelle more di* che viene usato nel linguaggio burocratico per indicare un intervallo di tempo. A seconda del contesto, usa termini più semplici, facilmente comprensibili a tutti. 

.. admonition:: use

        *In attesa del giudizio del tribunale.*

     .. admonition:: use-not

        *Nelle more del giudizio del tribunale.*


