E
=

eccetera, ecc., et cetera, etc.
     Tutte le forme sono corrette. La forma eccetera (e l’abbreviazione ecc.) è preferibile e risulta più comune rispetto alla formula latina *et cetera* (e l’abbreviazione etc.)che è molto utilizzata da americani e anglosassoni. Se si tratta di elenchi, scegli la forma abbreviata "ecc." che può essere preceduta (o meno) da virgola. Qualunque versione tu abbia scelto, ricorda di usarla uniformemente in tutto il testo.

     |

email
     Si scrive senza trattini o spazi, in minuscolo. Rendere attivo l'indirizzo email usando l’attributo “mailto:". Vedi anche `ulteriori suggerimenti <../suggerimenti-di-scrittura/come-strutturare-il-contenuto.html#email>`__.

     |

ente
     L’iniziale è minuscola. Non abusare del termine: trova dove possibile sinonimi meno generici.

     .. admonition:: use

        *Le liste dei cittadini ammessi sono disponibili sul sito del Comune.*

     .. admonition:: use-not

        *Le liste dei cittadini ammessi sono disponibili sul sito dell’ente promotore.*

     |

erogare
     Evita di usare questo verbo, specie con parole come “servizi”: in genere, vengono erogati l’acqua e i finanziamenti. Negli altri casi, preferisci piuttosto verbi come “offrire” e “fornire”.

     .. admonition:: use

        *Il servizio è disponibile dal lunedì al venerdì, dalle 10 alle 18.*

     .. admonition:: use-not

        *Il servizio viene erogato dal lunedì al venerdì, dalle 10 alle 18.*

     |

Euro, euri, EUR, €
     Nei contenuti testuali, usa la forma estesa (es. “250 euro”).

     Nelle tabelle, usa il simbolo “€” dopo la cifra, separato da uno spazio (es. “250 €”).

     Il plurale di “euro” non è scorretto, anche se il singolare è preferibile.
