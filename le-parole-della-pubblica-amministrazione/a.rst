A
=


abrogare (abrogazione)
     Limita l’uso di questo termine ai contesti normativi. Usa invece “eliminare” in contesti più divulgativi. 

     |

a cura di
     Non deve essere abbreviato. 
|

adempiere (adempimento)
     Preferisci l’uso di termini più semplici. 

     .. admonition:: use

        *Per metterti in regola con gli obblighi vaccinali dovrai...*

     .. admonition:: use-not

        *Regolarizzazione iscrizioni per adempiere agli obblighi vaccinali...*

     |

Agenda digitale (italiana)
     Solo la prima lettera è maiuscola.

     |

Agenzia per l’Italia digitale, AGID
     Nell'acronimo tutte le lettere sono maiuscole.

     |

alienazione
     Preferisci l’uso di termini più semplici, come “vendita” o “trasferimento della proprietà”.

     |

allegato
     L’iniziale è minuscola.

     |

ammenda
     Preferisci l’uso di “multa” o “contravvenzione”.

     .. admonition:: use

        *I cittadini che inviano la dichiarazione in ritardo sulla scadenza dovranno pagare una multa.*

     .. admonition:: use-not

        *Una dichiarazione inviata dal cittadino dopo i termini di legge previsti comporterà l’applicazione di un’ammenda.*

     |

Anagrafe nazionale della popolazione residente (ANPR)
     Solo la prima lettera è maiuscola, nell'acronimo tutte le lettere sono maiuscole. 

     Quando non fai riferimento specifico al progetto Anpr, parla semplicemente di “anagrafe nazionale”.

     |

app / applicazione
     Puoi usare entrambe le forme. In ogni caso l’iniziale è minuscola.

     |

Azienda Sanitaria Locale (ASL)
     Tutte le iniziali sono maiuscole. Usa l'acronimo solo dopo aver scritto la denominazione per esteso. A volte è ancora possibile trovare l'acronimo Unità Sanitaria Locale (USL) in uso prima della riforma del Servizio Sanitario Nazionale del 1992.

